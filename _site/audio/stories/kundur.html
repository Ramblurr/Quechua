<!DOCTYPE html PUBLIC "-//W3C//DTD XHTML 1.0 Transitional//EN"
"http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
<meta http-equiv="Content-type" content="text/html;charset=UTF-8" />
<title>Kundur (The Condor)- Quechua Language Notes</title>
<link type="text/css" rel="stylesheet" href="/quechua/style.css" />
<meta name="description" content="An online Quechua language learning resource" />
<meta name="keywords" content="quechua, language learning, kichwa, peru, bolivia" />
<meta name="copyright" content="2012 Casey Link" />



<meta property="og:image" content="http://binaryelysium.com/quechua/audio/stories/kundur.jpg"/>

<link rel="image_src" href="http://binaryelysium.com/quechua/audio/stories/kundur.jpg" />
<meta property="og:description" content="A story in Quechua about a condor and his girl. Listen and read!"/>



<meta property="og:title" content="Kundur (The Condor)- Quechua Language Notes"/>
<meta property="og:site_name" content="Quechua Language Notes"/>
<meta property="og:url" content="http://binaryelysium.com/quechua/audio/stories/kundur.html"/>
<meta property="fb:admins" content="6236588"/>



<script type="text/javascript">

  var _gaq = _gaq || [];
  _gaq.push(['_setAccount', 'UA-22027971-1']);
  _gaq.push(['_setDomainName', '.binaryelysium.com']);
  _gaq.push(['_trackPageview']);

  (function() {
    var ga = document.createElement('script'); ga.type = 'text/javascript'; ga.async = true;
    ga.src = ('https:' == document.location.protocol ? 'https://ssl' : 'http://www') + '.google-analytics.com/ga.js';
    var s = document.getElementsByTagName('script')[0]; s.parentNode.insertBefore(ga, s);
  })();

</script>


</head>
<body>
<div id="content">
    <div id="head">
        <span class="title">Quechua Notes</span>
        <ul id="menu">
            <li><a href="/quechua/index.html">home</a></li>
            <li><a href="/quechua/vocab.html">vocabulary</a></li>
            <li><a href="/quechua/grammar.html">grammar</a></li>
            <li><a href="/quechua/recordings.html">recordings</a></li>
            <li><a href="/quechua/about.html">about</a></li>

            <li><a href="/quechua/links.html">links</a></li>
        </ul>
    </div>

        <div class="body">
            <h1>Kundur (The Condor)</h1>

<p>

<iframe width="100%" height="166" scrolling="no" frameborder="no"
src="http://w.soundcloud.com/player/?url=http%3A%2F%2Fapi.soundcloud.com%2Ftracks%2F43720439&show_artwork=true"></iframe>
</p>


<p>Huk comunidadpis, huk runa tiyasqa ususinwan. Kay ususinsi uvijata michiq,
llamakunata ima. Chaysi, kay warmichamanta sapa p'unchay riq watukuq huk wayna,
allin k'achalasqa. Sumaq p'achayuq, yana p'achayuq, yuraq chalinayuq,
sombriruyuq ima. Chaysi, sapa p'unchay ripayaq. Hinaspansi, warmichawanqa
allintaña amistadta ruwasqaku; pukllakuqku, imas. Hinaspansi, huk p'unchay
pukllasqaku. &ldquo;Qan uqariwanki; ñuqa uqarisayki,&rdquo; chaynata. Chaysi, hinapi hinapi
pukllasqankupis, warmichataqa uqarirparin. Ña altutaña uqarishaqtinsi chayraq
warmichaqa riparakun altupiña kasqanta.</p>

<p>Chaysi, huk qaqa ukuman, t'uquman winarapusqa warmichataqa. Chaysi, chaypi kay
waynaqa kundurman tukupusqa.</p>

<p>Hinaspansi, huk killa, iskay killa hinañas uywashan warmichataqa; aychawan,
tukuy imaymananwan: aycha kankata, aycha t'imputa ima quspa. Chaysi wata hinaña
kashaqtinkus ña warminña kapusqa. Hinaspa wawachata wachakusqa kay sipascha.</p>

<p>Chaysi, sipaschaqa tuta p'unchay waqayushan taytanmanta:<br/>
&ldquo;Imaynataq taytari sapallan qhipan? Pitaq taytaytari qhawashan? Pitaq
uvijachaykunta qhawashan? Pusapuway maymantam apamuwarqanki. Chayman
pusapuway,&rdquo; nispansi valiyukun kundurtaqa.</p>

<p>Chaysi kundurqa mana kasunchu. Hinaspansi, huk p'unchay huk q'intichaqa
rikhurisqa. Chaysi, warmichaqa nin: &ldquo;Ay, q'intichalláy q'inticha! Piñataq
qanhinaqa raprayuq kanki? Mana ñuqa kaymanta imaynatapas urayuyta atinichu.
Wata masñam pusaramuwan, waynaman tukuspa huk kundur. Chaymi kunan warmin
kapuni. Hinaspa ña wawachaytapas wachakuniña,&rdquo; nispa.</p>

<p>Chaysi q'intacha nin: &ldquo;Ama waqaychu, yaw sipas. Ñuqa yanapasayki.&rdquo; Chaynatas
q'intichaqa nin: &ldquo;Kunan willaramusaq taytaykiman maypi kasqaykitapas.
Taytaykipas maskhashasunki,&rdquo; nispa.</p>

<p>Chaysi kay sipaschaqa nisqa: &ldquo;Riqsinki riki yaw q'inticha wasiytaqa? Wasiypiqa
askha t'ikakuna sumaq kashan. Imaynapipas yanapawanki, chayqa chay wasiypi kaq
t'ikakunapas qanpaqmi kanqa q'ala,&rdquo; nispa.</p>

<p>Chayta niqtinsi, kusisqa q'intichaqa kutirin llaqtaman. Chaysi, nimun taytanta:
&ldquo;Ña yachaniña maypichá ususiyki kashan. Altupin t'uqu ukupi kashan. Kundurpa
warminmi. Ichaqa manam atisunmanchu hinallata pusampuyta,&rdquo; nispa.
&ldquo;Aparikusun huk machu asnuta&rdquo;, nispansi q'intichaqa yachashin machulaman.</p>

<p>Chaysi rinku. hinaspa, aparikunku machu asnuta. Chaysi churayunku pampallapi.
Chayqa kundur, chay machu asnu mikhushanankama, q'intichaqa machulachawanqa
chicata, sipaschata urayachimpunku qaqamanta. Hinaspansi, apasqaku iskayta
hamp'atukunata: huk huch'uyta, huk hatunta. Chayqa, chay hamp'atukunata saqinku
chay qaqa t'uqu ukupi. Hinaspansi urayramuqtin pusakapun machulacha ususintin.</p>

<p>Chayqa, q'intichataq rin kundurpa kasqanman. Hinaspansi willamun: &ldquo;Yaw kundur,
manan qan yachankichu ima desgraciachá wasiykipi kashan,&rdquo; chayta nispa.</p>

<p>&ldquo;Imataq pasarunri?&rdquo; nispansi kundurqa nin.</p>

<p>&ldquo;Warmiykin wawaykipuwan hamp'atuman tukurunku,&rdquo; nispa.</p>

<p>Chayqa phawaspas kundurqa qhawaq rin. Hinaspansi t'uqu ukupiqa manañas sipaschu
nitaq wawanchu kapun: iskay hamp'atullaña kasqa. Chaysi, mancharikuspa, manaña
imatapas ruwasqachu. Chayqa, q'intichataq sapa p'unchay sipaschapa wasinpi
t'ika ukullapiña sapa p'unchay kaq.</p>

<div class="example">
<ul>
<li><strong>Transcribed:</strong> April 19, 2012
<li><strong>Read By:</strong> Alain
</ul>
</div>




        </div>
        <div id="footer">
            <p><a href="mailto:kc (at) binaryelysiumdotcom">Contact</a> - I welcome comments and constructive criticism.</p>
            <p>This site is based off <a href="http://arabic.desert-sky.net">Desert Sky's Arabic learning resource</a>, which I found invaluable when studying Arabic.</p>
        </div>
</div>
</body>
</html>

